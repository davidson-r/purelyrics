---
title: மங்கள கீதங்கள் பாடிடுவோம் மணவாளன் இயேசு மனமகிழ
sidebar_position: 673
---

---
<center>
மங்கள கீதங்கள் பாடிடுவோம்<br/>
மணவாளன் இயேசு மனமகிழ<br/>
கறை, திரை, நீக்கி, திருச்சபையாக்கி<br/>
காத்தனர் கற்புள்ள கன்னிகையாய்<br/>
பல்லவி<br/>
கோத்திரமே! யூதா கூட்டமே<br/>
தோத்திரமே! துதி சாற்றிடுவோம்!<br/>
புழுதியினின் றெம்மை உயர்த்தினாரே<br/>
புகழ்ந்தவர் நாமத்தைப் போற்றிடுவோம்- கோத்திரமே<br/><br/>

இராஜ குமாரத்தி Þதானத்திலே<br/>
இராஜாதி ராஜன் இயேசுவோடே<br/>
இன, ஜன, நாடு தகப்பனின் வீடு<br/>
இன்பம் மறந்து சென்றிடுவோம்    - கோத்திரமே<br/><br/>

சித்திர தையலுடை அணிந்தே<br/>
சிறந்த உள்ளான மகிமையிலே<br/>
பழுதொன்றுமில்லா பரிசுத்தமான<br/>
பாவைகளாகப் புறப்படுவோம்    - கோத்திரமே<br/><br/>

ஆரங்கள் பூட்டி அலங்கரித்தே<br/>
அவர் மணவாட்டி ஆக்கினாரே<br/>
விருந்தறை நேச கொடி ஒளி வீச<br/>
வீற்றிருப்போம் சிங்காசனத்தில்    - கோத்திரமே<br/><br/>

தந்தத்தினால் செய்த மாளிகையில்<br/>
தயாபரன் ஏசு புறப்படுவார்<br/>
மகிழ் கமழ் வீச மகத்துவ நேசர்<br/>
மன்னர் மணாளன் வந்திடுவார்    - கோத்திரமே
</center>