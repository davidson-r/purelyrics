---
title: உள்ளமெல்லாம் உருகுதையோ உத்தமனை நினைக்கையிலே
sidebar_position: 223
---

---
<center>
உள்ளமெல்லாம் உருகுதையோ<br/>
உத்தமனை நினைக்கையிலே<br/>
உம்மை யல்லால் வேறே தெய்வம்<br/>
உண்மையாய் இங்கில்லையே<br/>
கள்ளனென்று தள்ளிடாமல்<br/>
அள்ளி என்னை அணைத்தவர்<br/>
சொல்லடங்கா நேசத்தாலே உம்<br/>
சொந்த மாக்கிக் கொண்டீரே<br/><br/>

எத்தன் என்னை உத்தமனாக்க<br/>
சித்தம் கொண்டீர் என் இயேசையா<br/>
எத்தனையோ துரோகம் நான் செய்தேன்<br/>
அத்தனையும் நீர் மன்னித்தீர்<br/>
இரத்தால் சிந்த வைத்தேனே நான்<br/>
அத்தனையும் என் பாவமன்றோ<br/>
கர்த்தனே உம் அன்புக்கீடாய்<br/>
நித்தம் உம்மையே சேவிப்பேன்        - உள்ள<br/><br/>

மேக மீதில் இயேசு ராஜன்<br/>
வேகம் தோன்றும் நாளன்றோ<br/>
லோக மீதில் காத்திருப்போர்<br/>
ஏக்க மெல்லாம் தீர்ந்திட<br/>
தியாக ராஜன் இயேசுவை நான்<br/>
முகமுகமாய் தரிசிக்க<br/>
ஆவலோடு ஏங்கும் தாசன்<br/>
சோகம் நீங்கும் நாள் என்றோ         - உள்ள
</center>