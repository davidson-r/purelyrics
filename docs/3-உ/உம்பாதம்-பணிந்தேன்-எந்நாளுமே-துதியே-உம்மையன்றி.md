---
title: உம்பாதம் பணிந்தேன் எந்நாளுமே துதியே உம்மையன்றி யாரைப் பாடுவேன்   - ஏசையா
sidebar_position: 204
---

---
<center>
உம்பாதம் பணிந்தேன் எந்நாளுமே துதியே<br/>
உம்மையன்றி யாரைப் பாடுவேன்  - ஏசையா<br/>
உந்தன் அன்பு உள்ளம் பொங்குதே<br/><br/>

பரிசுத்தமே பரவசமே<br/>
பரனேசருளே வரம்பொருளே<br/>
தேடினதால் கண்டடைந்தேன்<br/>
பாடிட பாடல்கள் ஈந்தளித்தீர்              - உம் பாதம்<br/><br/>

புது எண்ணெய்யால் புது பெலத்தால்<br/>
புதிய கிருபை புதுக் கவியால்<br/>
நிரப்பி நிதம் நடத்துகின்றீர்<br/>
நூதன சாலேமில் சேர்த்திடுவீர்              - உம்பாதம்<br/><br/>

நெருக்கத்திலே உம்மை அழைத்தேன்<br/>
நெருங்கி உதவி எனக்களித்தீர்<br/>
திசை கெட்டேங்கும் அலைந்திடாமல்<br/>
தீவிரம் வந்தென்னை தாங்குகின்றீர்          - உம்பாதம்<br/><br/>

என் முன் செல்லும் உம் சமூகம்<br/>
எனக்கு அளிக்கும் இளைப்பாறுதல்<br/>
உமது கோலும் உம் தடியும்<br/>
உண்மையாய் என்னையும் தேற்றிடுதே         - உம்பாதம்<br/><br/>

கனி    செடி நீர் நிலைத்திருக்கும்<br/>
கொடியாய் அடியேன் படர்ந்திலங்க<br/>
கிளை நறுக்கி களை பிடுங்கி<br/>
கர்த்தரே காத்தென்னைச் சுத்தம் செய்தீர்        - உம் பாதம்<br/><br/>

இதய தெய்வமே நீர்<br/>
எனது இறைவா ஆருயிரே<br/>
நேசிக்கிறேன் இயேசுவே உம்<br/>
நேசமுகம் என்று கண்டிடுவேன்            - உம் பாதம்<br/><br/>

சீருடனே பேருடனே<br/>
சிறந்து ஜொலிக்கும் கொடுமுடியில்<br/>
சீக்கிரமாய்ச் சேர்த்திடுவீர்<br/>
சீயோனை வாஞ்சித்து நாடுகிறேன்        - உம் பாதம்
</center>