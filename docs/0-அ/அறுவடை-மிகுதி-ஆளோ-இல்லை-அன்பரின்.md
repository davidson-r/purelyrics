---
title: அறுவடை மிகுதி ஆளோ இல்லை அன்பரின் கதறல் கேட்டிடுதே
sidebar_position: 27
---

---
<center>
அறுவடை மிகுதி ஆளோ இல்லை<br/>
அன்பரின் கதறல் கேட்டிடுதே<br/><br/>

நானிலம் முழுவதும் நானூறு கோடி<br/>
நரகத்தின் வழியை நாடிடுதே<br/>
இயேசுவின் அன்பு நம்மையும் நெருக்க<br/>
எழும்பிடுவோம் நாம் வாலிபரே            - அறுவடை<br/><br/>

அமைதி இல்லை நம்பிக்கை இல்லை<br/>
அழுகையும் கண்ணீர் வாழ்க்கையிலே<br/>
உறக்கமும் இல்லை முழு உணவில்லை<br/>
உணர்த்திடுவீர் இதை வாலிபரே            - அறுவடை<br/><br/>

மிருகம் போல் உழைத்தும் வறுமையின் தொல்லை<br/>
வாதையில் வாடிடும் கூட்டத்தைப் பார்<br/>
ஆற்றுவாரில்லை தேற்றுவாரில்லை<br/>
அன்பினைக் காட்டவும் யாருமில்லை        - அறுவடை<br/><br/>

நம்பிக்கையற்ற கல்லறை நாடி<br/>
நாளினில் லட்சங்கள் செல்கிறதே<br/>
திறப்பினில் நிற்க ஆளில்லை என்று<br/>
திகைத்துக் கதறிடும் இயேசுவைப் பார்        - அறுவடை<br/><br/>

அலறிடும் பிள்ளைகள் குரலினைக் கேட்டு<br/>
அழுவதன்றி வேறென்ன செய்வார்<br/>
யாரை அனுப்புவேன் யார் போவார் என்றார்<br/>
கதறலை என் உள்ளம் கேட்டிடாதோ        - அறுவடை<br/><br/>

அன்பரே வந்தேன் அழுகையைக் கண்டேன்<br/>
அர்ப்பணித்தேன் எந்தன் வாழ்க்கையினை<br/>
பாரினில் கழுதையாய் சுமந்தும்மை சென்று<br/>
பாதத்தில் விடுவேன் என் ஜீவனையே        - அறுவடை
</center>