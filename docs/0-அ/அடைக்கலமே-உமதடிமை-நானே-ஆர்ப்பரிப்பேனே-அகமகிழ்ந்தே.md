---
title: அடைக்கலமே உமதடிமை நானே ஆர்ப்பரிப்பேனே அகமகிழ்ந்தே
sidebar_position: 3
---

---
<center>
அடைக்கலமே உமதடிமை நானே<br/>
ஆர்ப்பரிப்பேனே அகமகிழ்ந்தே<br/>
கர்த்தர் நீர் செய்த நன்மைகளையே<br/>
நித்தம் நித்தம் நான் நினைப்பேனே<br/><br/>

அளவற்ற அன்பினால் அணைப்பவரே<br/>
எண்ணற்ற நன்மையால் நிறைப்பரே<br/>
மாசில்லாத நேசரே மகிமைப் பிரதாபா<br/>
பாசத்தால் உம்பாதம் பற்றிடுவேனே - ஆ        - அடைக்கலமே<br/><br/>

கர்த்தரே உம் செய்கைகள் பெரியவைகளே<br/>
சுத்தரே உம் செயல்கள் மகத்துவமானதே<br/>
நித்தியரே உம் நியாயங்கள் என்றும் நிற்குமே<br/>
பக்தரின் பேரின்ப பாக்கியமிதே - ஆ            - அடைக்கலமே<br/><br/>

என்னை என்றும் போதித்து நடத்துபவரே<br/>
கண்ணை வைத்து ஆலோசனை சொல்லுபவரே<br/>
நடக்கும் வழிதனைக் காட்டுபவரே<br/>
நம்பி வந்தோரைக் கிருபை சூழ்ந்து கொள்ளுமே -ஆ- அடைக்கலமே<br/><br/>

கரம் பற்றி நடத்தும் கர்த்தர் நீரல்லோ<br/>
கூப்பிட்ட என்னை குணமாக்கினீரல்லோ<br/>
குழியில் விழாதபடி காத்துக்கொண்டீரே<br/>
அழுகையை களிப்பாக மாற்றிவிட்டீரே - ஆ    - அடைக்கலமே<br/><br/>

பாவங்களை பாராதென்னை பற்றிக்கொண்டீரே<br/>
சாபங்களை நீக்கி சுத்த உள்ளம் தந்தீரே<br/>
இரட்சண்யத்தின் சந்தோஷத்தை திரும்ப தந்தீரே<br/>
உற்சாக ஆவி என்னை தாங்க செய்தீரே - ஆ    - அடைக்கலமே
</center>