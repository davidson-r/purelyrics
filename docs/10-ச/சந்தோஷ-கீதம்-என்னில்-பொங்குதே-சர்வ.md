---
title: சந்தோஷ கீதம் என்னில் பொங்குதே சர்வ வல்ல ஏசு என்னை இரட்சித்தார்
sidebar_position: 416
---

---
<center>
சந்தோஷ கீதம் என்னில் பொங்குதே<br/>
சர்வ வல்ல ஏசு என்னை இரட்சித்தார்<br/>
பெற்றதாம் நன்மைகள் ஒவ்வொன்றாய் எண்ணியே<br/>
பேரன்பு பொங்க என்றும் பாடுவேன்<br/>
பல்லவி<br/>
ஆர்ப்பரித்து நான் ஆனந்தம் கொள்வேன்<br/>
ஆண்டவர் சமூகம் என்னைத் தேற்றுதே<br/>
துன்பங்கள் யாவுமே துரிதமாய் நீங்குதே<br/>
இன்ப ஏசு நாமத்தில்<br/><br/>

பேரின்ப கீதம் என்னில் பொங்குதே<br/>
போன நாட்கள் என்னைக் கர்த்தர் தாங்கினார்<br/>
சோதனை சூழ்ந்து என் நம்பிக்கை குன்றினும்<br/>
சோர்ந்தழியாமல் என்றும் காத்ததால்    - ஆர்ப்பரித்து<br/><br/>

இரட்சிப்பின் கீதம் என்னில் பொங்குதே<br/>
இரட்சகர் என் பாவம் முற்றும் மன்னித்தார்<br/>
மானிடர் மாறினும் அன்பை விட்டோடினும்<br/>
மா தேவ அன்பில் என்னைக் காத்ததால்        - ஆர்ப்பரித்து<br/><br/>

ஆனந்தக் கீதம் என்னில் பொங்குதே<br/>
ஆரவாரத்தோடே இயேசு தோன்றுவார்<br/>
ஆவலாய் விழித்தே ஆவியில் ஜெபித்தே<br/>
ஆயத்தமாய் நான் காத்து நிற்பதால்     - ஆர்ப்பரித்து<br/><br/>

சீயோனின் கீதம் என்னில் பொங்குதே<br/>
சீக்கிரம் வந்தென்னைச் சேர்த்துக் கொள்ளுவார்<br/>
பொன் முடி வேந்தனாம் எந்தை என் இயேசுவின்<br/>
பொன் மாளிகை நான் கிட்டிச் சேர்வதால்        - ஆர்ப்பரித்து
</center>