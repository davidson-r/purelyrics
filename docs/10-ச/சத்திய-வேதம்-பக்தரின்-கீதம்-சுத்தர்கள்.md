---
title: சத்திய வேதம் பக்தரின் கீதம் சுத்தர்கள் போகும் பாதையின் தீபம்
sidebar_position: 414
---

---
<center>
சத்திய வேதம் பக்தரின் கீதம்<br/>
சுத்தர்கள் போகும் பாதையின் தீபம்<br/>
உத்தம மார்க்கம் காட்டும்<br/>
எத்தனை துன்பம் துயரம் வந்தும்<br/>
பக்தனைத் தேற்றிடும் ஔஷதம்<br/><br/>

நித்தம் விரும்பும் கர்த்தர் வசனம்<br/>
சுத்த பசும் பொன் தெளிந்திடும் தேன்<br/>
இதயம் மகிழும் கண்கள் தெளியும்<br/>
இருண்ட ஆத்துமா உயிரடையும்            - சத்திய<br/><br/>

பேதைகளிடம் ஞானம் அருளும்<br/>
வேத புத்தகம் மேன்மை தரும்<br/>
இரவும் பகலும் இதன் தியானம்<br/>
இனிமை தங்கும் தனிமையிலும்            - சத்திய<br/><br/>

வேதப் பிரியர் தேவ புதல்வர்<br/>
சேதமடையா நடத்திடுவார்<br/>
இலைகள் உதிரா மரங்கள் போல<br/>
இவர்கள் நல்ல கனி தருவார்             - சத்திய<br/><br/>

உள்ளம் உதிக்கும் உறுதி அளிக்கும்<br/>
கள்ளங் கபடெல்லாம் அகற்றும்<br/>
கடிந்துக் கொள்ளும் கறைகள் போக்கும்<br/>
கனமடைய வழிநடத்தும்            - சத்திய<br/><br/>

கர்த்தர் வசனம் வல்ல சம்மட்டி<br/>
கன்மலையையும் நொறுக்கிடுமே<br/>
இதய நினைவை வகையாய் அறுக்கும்<br/>
இரு புறமும் கருக்குள்ளதே            - சத்திய<br/><br/>

வானம் அகலும் பூமி அழியும்<br/>
வேத வசனம் நிலைத்திருக்கும்<br/>
பரமன் வேதம் எனது செல்வம்<br/>
பரவசம் நிதம் அருளும்            - சத்திய
</center>