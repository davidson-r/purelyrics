---
title: போற்றுவோமே போற்றுவோமே எம் தேவரீரை இவ்வேளையில் நன்றியுடனே
sidebar_position: 663
---

---
<center>
போற்றுவோமே போற்றுவோமே<br/>
எம் தேவரீரை இவ்வேளையில் நன்றியுடனே<br/><br/>

துங்கன் இயேசுவே தூயா உமக்கே<br/>
துதிகள் சாற்றிடுவேன்<br/>
மங்காப் புகழும் மகிழ்ந்து போற்றி<br/>
எங்கும் துதித்திடுவேன்<br/>
கங்குல் அற எங்குமே ஒளி<br/>
மங்கிடாமலே தங்கிட வேணும்        - போற்றுவோமே<br/><br/>

ஆழ்ந்த சேற்றினில் அமிழ்ந்த எம்மையே<br/>
அணைத்து எடுத்தோனே<br/>
ஆழிதன்னிலெம் பாவம் எறிந்த<br/>
அன்னை உத்தமனே<br/>
அன்றும் இன்றும் என்றும் துதிப்பேன்<br/>
மன்னவனையே மண்ணதினிலே        - போற்றுவோமே<br/><br/>

பாவம் போக்கியே கோபம் மாற்றியே<br/>
ரோகம் தொலைத்தோனே<br/>
துரோகி என்னையே சுத்திகரித்த<br/>
தூய வேத்தனே<br/>
தூயா நேயா காயமாற்றியே<br/>
கருணா நிதியே பரிகாரியே            - போற்றுவோமே<br/><br/>

பாரில் என்னையே பிரித்தெடுத்தோனே<br/>
தாவி வந்தோனே<br/>
அகமதினிலே ஆவி ஈந்திட<br/>
அருள் நிறைந்தோனே<br/>
தரிசனம் தந்த தேவனே<br/>
பரிசுத்தமாய்ப் பாரில் ஜீவிக்க        - போற்றுவோமே<br/><br/>

பூரணர் ஆகவே பூவில் வாழ்ந்திடக்<br/>
கிருபை அளித்தோனே<br/>
புகழை விரும்பேன் மகிழ்வேன் தினமே<br/>
மகிமை செலுத்திடுவேன்<br/>
கோனே தேனே கோதில்லாதோனே<br/>
கானம் பாடியே துதித்திடுவேன்        - போற்றுவோமே
</center>