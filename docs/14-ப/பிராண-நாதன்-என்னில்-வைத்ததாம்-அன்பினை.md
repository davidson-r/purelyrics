---
title: பிராண நாதன் என்னில் வைத்ததாம் அன்பினை தியானிக்கும் போதெல்லாம் கண்ணீர் பெருகுதே
sidebar_position: 642
---

---
<center>
பிராண நாதன் என்னில் வைத்ததாம் அன்பினை<br/>
தியானிக்கும் போதெல்லாம் கண்ணீர் பெருகுதே<br/>
அன்பின் சொரூபனாய் ஆருயிர் நேசனாய்<br/>
நீச தூசி என்னை நேசிக்கலானீரே<br/>
என் இயேசுவே நான் உம்முடையவன்<br/>
நீர் என் சொந்தம் என்றென்றுமாய்<br/>
ஆவி ஆத்துமா சரீரம் பலியாய்<br/>
படைத்திட்டேன் ஏற்றுக் கொள்வீர்<br/><br/>

தாயின் வயிற்றினில் பிரித்த தாம் நாள் முதல்<br/>
பற்பல பாதையில் பரிவுடன் காத்தீரே<br/>
வஞ்சக சாத்தானின் சூழ்ச்சியினின்றுமே<br/>
பறித்திழுத்தெந்தனை உம் சொந்தமாக்கினீர்        - என்<br/><br/>

குயவனின் கையில் களிமண்ணைப் போலவே<br/>
என்னை உம் கையிலே வைத்திட்டேன் நாயகா<br/>
என் சொந்த இஷ்டமோ ஏதும் வேண்டாம் நாதா<br/>
உம் நோக்கம் என்னில் பூரணமாகட்டும்            - என்<br/><br/>

நேசர் கரத்தினில் தீமை ஏதுமுண்டோ<br/>
யாதும் என் நன்மைக்கே என்பதை அறிகுவேன்<br/>
ஜுவாலிக்கும் அக்கினியோ பெருக்கான வெள்ளமோ<br/>
பட்சிக்க வொட்டீர் அமிழ்த்தவும் பார்த்திடீர்            - என்<br/><br/>

என்னையும் எந்தனுக்குள்ளதாம் யாவையும்<br/>
நேசர் கரத்தில் முற்றுமாய் வைத்திட்டேன்<br/>
ஜீவனோ மரணமோ பிராண நாதன் என்னில்<br/>
வாஞ்சிப்பதெதுவோ சம்பூரணமாகட்டும்            - என்<br/><br/>

மரண இருள் பள்ளம் தாண்டிடும் நேரத்தில்<br/>
இயேசு என் நேசரின் கரமதைக் காண்பதால்<br/>
மகிழ்வுடன் ஏகுவேன் அக்கரை யோர்தானில்<br/>
நித்தியம் நித்தியம் ஆனந்தம் கொள்ளுவேன்        - என்
</center>