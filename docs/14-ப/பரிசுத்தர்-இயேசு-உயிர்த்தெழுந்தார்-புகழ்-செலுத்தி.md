---
title: பரிசுத்தர் இயேசு உயிர்த்தெழுந்தார் புகழ் செலுத்தி மகிழ்வோம்
sidebar_position: 609
---

---
<center>
பரிசுத்தர் இயேசு உயிர்த்தெழுந்தார்<br/>
புகழ் செலுத்தி மகிழ்வோம்<br/>
அன்றதிகாலை மூன்றாம் நாளில்<br/>
சொன்னபடி எழுந்தார்<br/><br/>

சடுதி பூமி அதிர்ந்ததே<br/>
சரீரம் வைத்த கல்லறை<br/>
அற்புதமாகத் திறந்திடவே<br/>
ஆண்டவர் இயேசு உயிர்த்தெழுந்தார்<br/>
தேவனின் வல்ல செயலிதுவே<br/>
தேவனால் கூடாததொன்றுமில்லை<br/>
கலங்கிடாமல் நம்பிடுவோம்<br/>
கைவிடமாட்டார் கடைசி வரை                - பரிசுத்தர்<br/><br/>

அழிவைக் காணார் பரிசுத்தர்<br/>
அகல பாதாளம் வென்றார்<br/>
பூமியிலே தாழ்விடங்களிலே<br/>
புண்ணியராக இறங்கினாரே<br/>
சிறைப் பட்டவரை சிறையாக்கி<br/>
சிறந்த வரங்கள் அளித்தாரே<br/>
வானாதி வானம் ஏறினாரே<br/>
வலது பாரிசம் வீற்றிடவே                - பரிசுத்தர்<br/><br/>

பரிசுத்தாவி பெலத்தினால்<br/>
மரித்தவர் எழுந்தாரே<br/>
சரீரமாம் தம் திருச்சபை மேல்<br/>
சத்திய ஆவி பொழிந்தனரே<br/>
ஆவியால் தேவன் இறங்கிடவே<br/>
ஆவியால் தேகம் நிரம்பிடுதே<br/>
ஆகமதில் உலவுகின்றார்<br/>
ஆனந்த பாக்கியம் அடைகிறோமே            - பரிசுத்தர்<br/><br/>

பரம சீயோன் சேருவோம்<br/>
மரணமோ நம் ஜீவனோ<br/>
கடைசி நேரம் கேட்டிடுவோம்<br/>
எக்காள சத்தம் முழங்கிடுமே<br/>
கிறிஸ்துவுக்குள்ளே மரித்தவர்கள்<br/>
கல்லறை திறக்க எழும்பிடவே<br/>
மறுரூபம் கண்ணிமைப் பொழுதே<br/>
மகிமை அடைந்தே பறந்து செல்வோம்
</center>