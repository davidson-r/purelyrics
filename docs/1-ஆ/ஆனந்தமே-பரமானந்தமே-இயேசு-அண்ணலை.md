---
title: ஆனந்தமே பரமானந்தமே - இயேசு அண்ணலை அண்டினோர்க் கானந்தமே
sidebar_position: 60
---

---
<center>
ஆனந்தமே பரமானந்தமே - இயேசு<br/>
அண்ணலை அண்டினோர்க் கானந்தமே<br/><br/>

இந்தப் புவி ஒரு சொந்தமல்ல வென்று;<br/>
இயேசு என் நேசர் மொழிந்தனரே;<br/>
இக்கட்டுத் துன்பமும் இயேசுவின் தொண்டர்க்கு,<br/>
இங்கேயே பங்காய்க் கிடைத்திடினும்            - ஆனந்தமே<br/><br/>

கர்த்தாவே! நீர் எந்தன் காருண்யக் கோட்டையே<br/>
காரணமின்றி கலங்கேனே யான்;<br/>
விசுவாசப் பேழையில் மேலோகம் வந்திட<br/>
மேவிய சுக்கான் பிடித்திடுமே                - ஆனந்தமே<br/><br/>

என் உள்ளமே உன்னில் சஞ்சலம் ஏன் வீணாய்,<br/>
கண்ணீர் பள்ளத்தாக்கல்லோ இது,<br/>
சீயோன் நகரத்தில் சீக்கிரம் சென்று நாம்<br/>
ஜெயகீதம் பாடி மகிழ்ந்திடலாம்                - ஆனந்தமே<br/><br/>

கூடார வாசிகளாகும் நமக்கிங்கு,<br/>
வீடென்றும் நாடென்றும் சொல்லலாமோ;<br/>
கைவேலையல்லாத வீடொன்ளை மேலே தான்,<br/>
செய்வேன் எனச் சொல்லிப் போகலையோ            - ஆனத்தமே<br/><br/>

துன்பங்கள் தொல்லை இடுக்கண் இடர் இவை,<br/>
தொண்டர் எமை அண்டி வந்திடினும்,<br/>
சொல்லி முடியாத ஆறுதல் கிருபையை,<br/>
துன்பத்தினூடே அனுப்பிடுவார்                - ஆனந்தமே<br/><br/>

இயேசுவே சீக்கிரம் இத்தரை வாருமேன்;<br/>
ஏழை வெகுவாய்க் கலங்குகிறேன்;<br/>
என் நேசர் தம்முக ஜோதியதேயல்லால்<br/>
இன்பம் தரும் பொருள் ஏதுமில்லை                - ஆனந்தமே
</center>