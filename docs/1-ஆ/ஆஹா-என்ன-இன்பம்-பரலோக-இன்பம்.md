---
title: ஆஹா என்ன இன்பம் பரலோக இன்பம் இன்ப இயேசு அளித்தனரே
sidebar_position: 86
---

---
<center>
ஆஹா என்ன இன்பம் பரலோக இன்பம்<br/>
இன்ப இயேசு அளித்தனரே<br/>
அளவிற் கடங்கா புத்திக்கும் எட்டிடா<br/>
அன்பைக் கூற நாவும் போதுமோ<br/><br/>

நீசதுரோகி எந்தனை - பாசமாய் ஏற்றீரோ நீர்<br/>
பாவ உளையினின்றே - தூக்கி எடுத்தீரோ நீர்        - ஆஹா<br/><br/>

நாசபுரி நோக்கியே - விரைந்து சென்ற என்னை<br/>
பாசம் வைத்தேன் உந்தனில் என்று கூவி அழைத்தீரே நீர்    - ஆஹா<br/><br/>

நெரிந்த நாணல் என்னை - முறித்திடும் தருணம்<br/>
பரிந்து பேசி அன்பால் - நிலையாய் நிறுத்தினீர்        - ஆஹா<br/><br/>

எச்சரிப்பின் சத்தத்தை தள்ளிவிட்ட போதிலும்<br/>
அன்பின் சவுக்கடியால் சேர்த்தன்பாய் ஆதரித்தீர்        - ஆஹா<br/><br/>

காரிருள் சூழு வேளை - கலங்கித் தவிக்கையில்<br/>
காத்து நீர் என்னை தேற்றி - கருத்தாய் ஆதரித்தீர்        - ஆஹா<br/><br/>

பிராண நாதா உந்தனை - என்று நான் கண்டிடுவேன்<br/>
ஆருயிர் நேசா உம்மை என்றும் காண ஆசை பொங்குதே    - ஆஹா<br/><br/>

அழைப்பின் சத்தம் கேட்க - நாட்கள் அதிகமாமோ<br/>
நேசர் மார்பில் சாய்ந்திட - வாஞ்சை பெருகிடுதே        - ஆஹா<br/><br/>

ஆகாய மேகந்தனில் - சேர்த்திடும் நேரமதில்<br/>
ஆனந்தம் ஆனந்தமே - என்றென்றும் ஆனந்தமே    - ஆஹா
</center>