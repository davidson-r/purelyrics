---
title: ஆனந்த துதி ஒலி கேட்கும் ஆடல் பாடல் சத்தமும் தொனிக்கும்
sidebar_position: 55
---

---
<center>
ஆனந்த துதி ஒலி கேட்கும்<br/>
ஆடல் பாடல் சத்தமும் தொனிக்கும்<br/>
ஆகாய விண்மீனாய் அவர் ஜனம் பெருகும்<br/>
ஆண்டவர் வாக்கு பலிக்கும்            -ஆ...ஆ...<br/><br/>

மகிமைப் படுத்துவே னென்றாரே<br/>
மகிபனின் பாசம் பெரிதே<br/>
மங்காத புகழுடன் வாழ்வோம்<br/>
மாட்சி பெற்று உயர்ந்திடு வோமே<br/>
குறுகிட மாட்டோம் குன்றிடமாட்டோம்<br/>
குறையில்லா தேவனின் வாக்கு                - ஆ...ஆ...<br/><br/>

ஆதிநிலை ஏகிடுவோமே<br/>
ஆசீர் திரும்பப் பெறுவோமே<br/>
பாழான மண் மேடுகள் யாவும்<br/>
பாராளும் வேந்தன் மனையாகும்<br/>
சிறைவாழ்வு மறையும் சீர் வாழ்வு மலரும்<br/>
சீயோனின் மகிமை திரும்பும்                - ஆ...ஆ...<br/><br/>

யாக்கோபு நடுங்கிடுவானோ<br/>
யாக்கோபின் தேவன் துணையே<br/>
அமரிக்கை வாழ்வை அழைப்போம்<br/>
ஆண்டவர் மார்பில் சுகிப்போம்<br/>
பதறாத வாழ்வும் சிதறாத மனமும்<br/>
பரிசாக தேவன் அருள்வார்                - ஆ...ஆ...<br/><br/>

ஆறாத காயங்கள் ஆறும்<br/>
ஆரோக்கியம் வாழ்வினில் மூடும்<br/>
ஆற்றியே தேற்றும் நல்நாதர்<br/>
போற்றியே பாதம் தரிப்போம்<br/>
அனாதி தேவன் அடைக்கலம் பாரில்<br/>
அனாதையாவதே இல்லை                - ஆ...ஆ...<br/><br/>

பார்போற்றும் தேவன் நம் தேவன்<br/>
பாரினில் வேறில்லை பாக்கியம்<br/>
நீர் எந்தன் ஜனங்கள் என்றாரே<br/>
வேறென்ன வாழ்வினில் வேண்டும்<br/>
பிள்ளைகளும் சபையும் பிதாமுன்னே நிலைக்கும்<br/>
பரிசுத்தர்மாளிகை எழும்பும்                - ஆ...ஆ...
</center>