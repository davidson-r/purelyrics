---
title: இந்த கல்லின் மேல் என் சபையைக் கட்டுவேன் பாதாளத்தின் வாசல்கள் மேற்கொள்வதில்லை
sidebar_position: 93
---

---
<center>
இந்த கல்லின் மேல் என் சபையைக் கட்டுவேன்<br/>
பாதாளத்தின் வாசல்கள் மேற்கொள்வதில்லை<br/><br/>

கூடார மீதில் இறங்கிய மேகம்<br/>
தேவாலயத்தை நிரப்பிய மகிமை<br/>
மேல் வீட்டில் வந்ததோர் பலத்த அக்கினி<br/>
கூடி வந்தோரை நிறைத்த ஆவி<br/>
தேவன் தமது சபையைக் கட்டுகிறார்            - இந்த<br/><br/>

ஆவியின் வல்லமை அனைவரில்<br/>
ஜீவன் பெற்ற கற்களாய் எழும்ப<br/>
கட்டுவார் சபையை மாளிகையாக<br/>
மூலைக்கல்லாம் கிறிஸ்துவின் மேலே            - இந்த<br/><br/>

அக்கினி ஆவியில் எழும்பும் வரங்கள்<br/>
சத்திய சபைக்குத் தருவார் தேவன்<br/>
அற்புதம் வெளிப்படும் அப்போஸ்தலரால்<br/>
கர்த்தர் இயேசுவின் கிருபையில் நிறைந்தே        - இந்த<br/><br/>

கிறிஸ்துவின் நிறைவில் வளர்ச்சி பெறவே<br/>
சபையில் சீர் பெறும் பரிசுத்தவான்கள்<br/>
பக்தி விருத்தி அடைவதே பாக்கியம்<br/>
பரம தேவனின் தாசர்களாரே                - இந்த<br/><br/>

தேவனின் தானங்கள் ஒன்று சேர்ந்திடவே<br/>
தேவாதி தேவனின் மகிமையைக் காண<br/>
உத்தம ஈவால் உயருமே ஊழியம்<br/>
சித்தமே செய்வார் சிறந்தவராக்கி                - இந்த<br/><br/>

கிறிஸ்துவுக்காக பாடுகள் சகித்தால்<br/>
கிறிஸ்துவினாலே ஆறுதல் அடைவோம்<br/>
உபத்திரவப் பாதையில் உத்தம இராஜ்யம்<br/>
உவந்தே செல்வோம் மகிமையில் சேர            - இந்த<br/><br/>

பலவித சோதனை பாங்குடன் வந்தும்<br/>
பரவசம் கொள்வோம் பாடி ஜெபிப்போம்<br/>
ஆவியின் பெலத்தால் சாத்தானை அழிப்போம்<br/>
ஜெயித்தே செல்வோம் ஜெயவீரராய் நாம்        - இந்த
</center>