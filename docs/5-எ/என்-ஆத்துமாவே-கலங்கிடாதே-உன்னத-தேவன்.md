---
title: என் ஆத்துமாவே கலங்கிடாதே உன்னத தேவன் உன் அடைக்கலமே
sidebar_position: 268
---

---
<center>
என் ஆத்துமாவே கலங்கிடாதே<br/>
உன்னத தேவன் உன் அடைக்கலமே<br/>
வானமும் பூமியும் தானம் விட்டு நிலை மாறினாலும் (2)<br/><br/>

பஞ்சம் பசியோ நிர்வாணமோ<br/>
மிஞ்சும் வறுமையோ வந்திடினும்<br/>
கொஞ்சம் அஞ்சாதே<br/>
தஞ்சம் தந்து உனைத் தாங்கிடுவார்                - என்<br/><br/>

உற்றார் உறவினர் மற்றும் பலர்<br/>
குற்றமே கூறித் திரிந்திடினும்<br/>
கொற்றவன் இயேசுன்னை<br/>
பெற்ற பிதாவைப் போல் அரவணைப்பார்            - என்<br/><br/>

நெஞ்சில் விசாரங்கள் பெருகுகையில்<br/>
அஞ்சாதே என்றவர் வசனம் தேற்றும்<br/>
வஞ்சகன் எய்திடும்<br/>
நஞ்சாம் கணைகளைத் தகர்த்திடுவார்            - என்<br/><br/>

வாழ்க்கைப் படகினில் அலை மோதி<br/>
ஆழ்த்துகையில் உன் அருகில் நிற்பார்<br/>
சூழ்ந்திடும் புயல் நீக்கி<br/>
வாழ்ந்திடவே வலக்கரம் பிடிப்பார்                - என்<br/><br/>

மரணமே வந்தாலும் மருளாதே<br/>
சரணடைந்தால் தைரியம் தந்திடுவார்<br/>
அரனவர் ஆபத்தில்<br/>
திரணமாய் மதிப்பாய் உன் ஜீவனையே            - என்<br/><br/>

துன்ப பாதை செல்ல துணிந்திடுவாய்<br/>
அன்பர் சென்ற பாதை அதுவேதான்<br/>
துன்பமே உன் பங்கு<br/>
துன்ப மூலம் தேவ ராஜ்யம் சேர்வாய்             - என்
</center>