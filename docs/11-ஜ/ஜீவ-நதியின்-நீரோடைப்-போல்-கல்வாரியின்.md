---
title: ஜீவ நதியின் நீரோடைப் போல் கல்வாரியின் இரத்தம் பாய்ந்தோடுதே
sidebar_position: 446
---

---
<center>
ஜீவ நதியின் நீரோடைப் போல்<br/>
கல்வாரியின் இரத்தம் பாய்ந்தோடுதே<br/>
என் இயேசுவே உம் தயவால்<br/>
என் வாழ்வில் என்றும் அமைதியே<br/><br/>

கர்த்தர் என் பெலனும் கேடகமாய்<br/>
கருத்துடன் காத்திட அழைத்ததால்<br/>
கண்ணீர் கவலை நீங்கிடவே<br/>
களிப்பின் ஊற்றாய் மாற்றினீரே            - ஜீவ<br/><br/>

இயேசுவின் கரத்தின் கருவியாய்<br/>
நன்மை செய்ய அழைத்ததால்<br/>
வழுவாத வல்லமை வசனங்களை<br/>
வானவர் தந்து மாற்றினீரே                - ஜீவ<br/><br/>

சிலுவை சிந்தனை ஞானமாய்<br/>
சிறந்து விளங்க அழைத்ததால்<br/>
பழுதில்லாத உம் பலன்களை<br/>
பரத்தில் சேர்க்க மாற்றினீரே            - ஜீவ<br/><br/>

சபையின் மேன்மை சாட்சியாய்<br/>
சத்தியம் சொல்ல அழைத்ததால்<br/>
சந்தோஷ நதியின் வாழ்க்கையை<br/>
நாடெங்கும் பரப்ப மாற்றினீரே            - ஜீவ<br/><br/>

சீயோனின் சிறந்த சிகரமாய்<br/>
செழித்து வளர அழைத்ததால்<br/>
எக்காளம் தொனிக்கும் நேரத்தில்<br/>
மறுரூபம் ஆக மாற்றுவீரே                - ஜீவ
</center>