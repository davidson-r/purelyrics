---
title: ஜெபவேளை எமக்கானந்தம் - என்றும் ஜெபமில்லா ஜெயமில்லை
sidebar_position: 457
---

---
<center>
ஜெபவேளை எமக்கானந்தம் - என்றும்<br/>
ஜெபமில்லா ஜெயமில்லை<br/>
ஜெபம் எங்கள் ஜெயமே<br/><br/>

இருள் சூழ்ந்தவனம் போன்ற இருண்ட கெத்சனேயில்<br/>
இறுதி வேளையில் ஜெபித்தீர்<br/>
இரத்த வேர்வையும் பெருமூச்சும் பெருகிடவே - அந்த<br/>
இரவெல்லாம் ஜெபித்தீரையா                 - இந்த ஜெப<br/><br/>

மறுரூப மலைமீதில் தரிசனம் கொடுத்து - உம்<br/>
மகிமையை அளித்தீரைய்யா<br/>
அன்று போல உம் தரிசனம் எமக்கருளும் - எங்கள்<br/>
அருமை ஆண்டவர் ஏசையா                - இந்த ஜெப<br/><br/>

சரீரமோ பெலவீனம் ஆவியோ உயிர்ப்பிக்கும்<br/>
சலிப்பின்றி ஜெபித்திடுவோம்<br/>
அந்தி சந்தி மத்தியானத்தில் ஜெபித்திடவே - நல்ல<br/>
அருள் ஆவிவரம் தாருமே                    - இந்த ஜெப<br/><br/>

ஊர் ஆரோன் இருவரும் கரங்களை சுமந்திட<br/>
ஊக்கமாய் ஜெபம் செய்தாரே<br/>
பக்தன் மோசேபோல் ஜெயம் பெற ஜெபித்திடவே - நித்திய<br/>
பரனே கிருபை தாருமே                    - இந்த ஜெப<br/><br/>

சிறைச்சாலை அடைப்பட்ட சீஷனை விடுவிக்க<br/>
சபையாரும் ஜெபித்தனரே<br/>
அன்று பேதுரு வெளிவந்த அதிசயம் போல் பதில்<br/>
அளித்தெங்கள் ஜெபங்கேளுமே                - இந்த ஜெப<br/><br/>

உபவாச ஜெபமூலம் அகாஸ்வேரு ராஜனின்<br/>
உளமதைத் திருப்பினாளே<br/>
எஸ்தர் ராணி தன் ஜெபங்கேட்டு தயவடைந்தாள் என்றும்<br/>
எமக்குந்தன் தயை தாருமே                    - இந்த ஜெப<br/><br/>

உயர் கர்மேல் மலைமீது ஜெபித்திடும் எலியாபோல்<br/>
துயருற்ற மகள் அன்னாள் போல்<br/>
தாசன் தானியேல் எனும் பக்தர் பலர் ஜெபித்த - அந்த<br/>
தனி ஜெப வரந்தாருமே                    - இந்த ஜெப<br/><br/>

நினையாத நேரத்தில் திருடன் போல் வருகிறேன்<br/>
நிதம் நீங்கள் விழித்திருங்கள்<br/>
என்று போதனை அளித்தீரே அதை நம்பியே வந்தோம்<br/>
எமக்குந்தன் பெலன் தாருமே                - இந்த ஜெப
</center>