---
title: வான் புறாவே எங்கள் மீதில் வந்தமர்ந்திடும் வன் செட்டைகள் விரித்தே எம் அச்சமெல்லாம் அகல
sidebar_position: 727
---

---
<center>
வான் புறாவே எங்கள் மீதில் வந்தமர்ந்திடும்<br/>
வன் செட்டைகள் விரித்தே எம் அச்சமெல்லாம் அகல<br/>
வன் செயலாய் வந்திறங்கிடும் - எம்மில்<br/><br/>

ஆவியின் அக்கினியால் தரிசித்திட<br/>
அனலுள்ள இருதயம் அளித்திடவே<br/>
அன்பினால் அணைத்தோடும் கனலடைய<br/>
அனுதினம் அருள்மாரி சொரிந்திடுமே<br/>
ஊற்றிடுமே உமதாவியை<br/>
மாற்றிடுமே உம்மைப் போலவே            - வான்<br/><br/>

சோர்ந்திடும் உள்ளங்கள் உணர்வடைய<br/>
மாய்ந்திடும் சரீரங்கள் உயிரடைய<br/>
ஆண்டிடும் சக்திகள் அகன்றோடவே<br/>
அண்டி வரும் எமக்கு நின் ஜெயம்தாருமே<br/>
ஊற்றிடுமே உமதாவியை<br/>
மாற்றிடுமே உம்மைப் போலவே            - வான்<br/><br/>

பற்பல பாஷைகள் மகிழ்ந்துரைக்க<br/>
அற்புத திருவன்பை புகழ்ந்துரைக்க<br/>
நற்செய்கையாம் நவ சிருஷ்டியிதில்<br/>
பொற்பரனே வளர்ந்திட பொழிந்திடுமே<br/>
ஊற்றிடுமே உமதாவியை<br/>
மாற்றிடுமே உம்மைப் போலவே            - வான்<br/><br/>

நேசரே நினைத்திடாத வேளை வருவீர்<br/>
சேர்த்திட தூயவரை உமதுடனே<br/>
வேளையும் காலமும் சாயுமுன்னே<br/>
வேலையிது தீர கனிந்திறங்கிடுமே<br/>
ஊற்றிடுமே உமதாவியை<br/>
மாற்றிடுமே உம்மைப் போலவே            - வான்
</center>