---
title: நெஞ்சமே வீணாய் சோர்ந்து போகாதே தஞ்சம் இயேசு இருக்கையில் தளர்ந்துவிடாதே
sidebar_position: 591
---

---
<center>
நெஞ்சமே வீணாய் சோர்ந்து போகாதே<br/>
தஞ்சம் இயேசு இருக்கையில் தளர்ந்துவிடாதே<br/>
வஞ்சகன் வீசும் வலையில் விழாதே<br/>
பஞ்சகாயன் உன்னை பாதுகாப்பாரே<br/><br/>

சோதனைப் பலவும் சூழ்ந்திடும் நேரம்<br/>
வேதனை விதம்விதம் வந்திடுங்காலம்<br/>
தீதனைத்தும் திருச்சிலுவையில் தொங்கும்<br/>
நாதனை நினைத்திடில் நாசமாய்ப் போகும்             - நெஞ்<br/><br/>

பெற்றவரும் பெண்டு பிள்ளைகளும் மிக<br/>
உற்றவரும் உயிர் தோழர்களானோரும்<br/>
பற்றற்றவராய்ப் பழகிடும் போதும்<br/>
மற்றவர் செய்கையால் மனங்கலங்காதே        - நெஞ்<br/><br/>

கஷ்டங்கள் வருங்கால் களிப்பாக எண்ணு<br/>
இஷ்டமுடன் ஜெபம் எந்நேரமும் பண்ணு<br/>
நஷ்டங்கள் வந்தாலும் நலமென்று சொல்லு<br/>
துஷ்டனின் சூட்சியை தூயனால் வெல்லு             நெஞ்<br/><br/>

நியாயமில்லாமல் குற்றம் காண்போர்கள்<br/>
நியாயத்தீர்ப்பின் நாள் வெட்கங்கொள்வார்கள்<br/>
தூயவன் முன் உன் சிறு இருதயம்<br/>
மாயமும் மாசுமில்லாதானால் போதும்        - நெஞ்<br/><br/>

செய்ததும் சொன்னதும் இல்லென்று மறுப்பார்<br/>
செய்யாததும் சொல்லாதும் ஆம் என்று உரைப்பார்<br/>
பொய்யிலும் புரட்டிலும் புதைந்தது உலகம்<br/>
மெய்யுடை யான் இயேசு மீது வை பாரம்                - நெஞ்<br/><br/>

இயேசுவின் சிந்தை இருந்திட வேண்டும்<br/>
இயேசுவின் ஆவியில் இயங்கிட வேண்டும்<br/>
இயேசுவைப்போல் எல்லாம் சகித்திட வேண்டும்<br/>
இயேசுவின் கிருபையைப் பெற்றிடவேண்டும்        - நெஞ்
</center>