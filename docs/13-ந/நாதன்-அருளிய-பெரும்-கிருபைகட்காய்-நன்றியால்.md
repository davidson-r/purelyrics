---
title: நாதன் அருளிய பெரும் கிருபைகட்காய் நன்றியால் என்னுள்ளம் பொங்கி வழிந்திடுதே
sidebar_position: 568
---

---
<center>
நாதன் அருளிய பெரும் கிருபைகட்காய்<br/>
நன்றியால் என்னுள்ளம் பொங்கி வழிந்திடுதே<br/>
நாவினாலே பாடிப் போற்ற நாட்கள் போதுமோ<br/>
நல் பாதைதனில் தொடர்ந்தென்னை நடத்தியதால்<br/>
அன்பின் நேசரே நான் உம்மைப் போற்றுவேன்<br/>
எண்ணில்லாத நன்மைகட்காய்<br/>
அல்லேலூயா பாடிடுவேன்<br/><br/>

இயேசுவே நீர் எந்தன் பக்கம் இல்லாதிருந்தால்<br/>
சோதனையாம் வெள்ளத்திலே மாண்டிருப்பேன் நான்<br/>
நிந்தை துன்ப துயரநேரங்களிலும் உம்<br/>
நீதியின் வலக்கரத்தால் என்னைத் தாங்கினீர்    - அன்பின்<br/><br/>

மீட்டுக் கொண்டீர் மானிடரின் நடுவினின்று<br/>
நீதியின் கனியாய் மகிமையில் துலங்க<br/>
நற்குல திராட்சக் கொடியாய் உம்மோடிணைந்து<br/>
நாதனே உம் தோட்டத்திலே நானும் நிலைக்க    - அன்பின்<br/><br/>

மேலோகத்தில் உம்மையல்லா தாருண்டெனக்கு<br/>
பூலோகில் நீரல்லாது வேறாசையில்லையே<br/>
உம் ஆலோசனையின்படி என்னை நடத்தி<br/>
உந்தன் மகிமையிலே நீர் ஏற்றுக் கொள்வீரே    - அன்பின்<br/><br/>

ஓட்டம் முடித்த பரிசுத்தர் பரத்தில்<br/>
ஓய்ந்திருக்கின்றார் தங்கள் அறைகளிலே<br/>
தாரணியில் நானும் எந்தன் ஓட்டம் முடிக்க<br/>
தேகம், ஆத்துமா, ஆவியையும் ஒப்புவிக்கின்றேன்    - அன்பின்
</center>