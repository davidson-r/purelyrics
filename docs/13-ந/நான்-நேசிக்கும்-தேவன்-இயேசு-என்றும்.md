---
title: நான் நேசிக்கும் தேவன் இயேசு என்றும் ஜீவிக்கிறார் அவர் நேற்றும் இன்றும் நாளை என்றும் மாறாதவர்
sidebar_position: 577
---

---
<center>
நான் நேசிக்கும் தேவன் இயேசு என்றும் ஜீவிக்கிறார்<br/>
அவர் நேற்றும் இன்றும் நாளை என்றும் மாறாதவர்<br/>
நான் பாடி மகிழ்ந்திடுவேன் என் இயேசுவைத்<br/>
துதித்திடுவேன்<br/>
என் ஜீவிய காலமெல்லாம் அவர் பாதத்தில்<br/>
அமர்ந்திருப்பேன்(2)<br/><br/>

கடலாம் துன்பத்தில் தவிக்கும் வேளையில்<br/>
படகாய் வந்திடுவார்<br/>
இருள் தனிலே பகலவனாய்<br/>
இயேசுவே ஒளி தருவார்            - நான் பாடி<br/><br/>

பாவ நோயாலே வாடும் நேரத்தில்<br/>
மருத்துவராகிடுவார்<br/>
மயங்கி விழும் பசிதனிலே<br/>
மன்னாவைத் தந்திடுவார்            - நான் பாடி<br/><br/>

தூற்றும் மாந்தரின் நடுவில் எந்தனை<br/>
தேற்றிட வந்திடுவார்<br/>
கால் தளர ஊன்று கோலாய்<br/>
காத்திட வந்திடுவார்                - நான் பாடி<br/><br/>

நேசர் என்னோடு துணையாய் ஜீவிக்க<br/>
நான் இனி கலங்கிடேனே<br/>
எந்தனுக்கே காவல் அவர்<br/>
நான் உடல் அவர் உயிரே            - நான் பாடி
</center>