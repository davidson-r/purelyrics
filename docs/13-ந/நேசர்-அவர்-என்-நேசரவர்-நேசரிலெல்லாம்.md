---
title: நேசர் அவர் என் நேசரவர் நேசரிலெல்லாம் விசேஷித்தவர்
sidebar_position: 593
---

---
<center>
நேசர் அவர் என் நேசரவர்<br/>
நேசரிலெல்லாம் விசேஷித்தவர்<br/>
சோகமடைந்தேன் நேசமதால்<br/><br/>

வெண்மையும் சிகப்புமானவர்<br/>
கண்ணைக் கவர்ந்திடுபவர் அவரே<br/>
பதினாயிரங்களில் சிறந்தவரே<br/>
அதிசயமானவர் அவர் பெயரே<br/>
இவரென் ஆத்ம நேசரே<br/>
வருவார் எனக்காய் வேகமே                - நேசர்<br/><br/>

அவர் தலை முழுதும் பொன்மயமாமே<br/>
அவர் தலைமயிர் சுருள் சுருளாமே<br/>
காகத்தின் நிறம் அவர் முடியாமே<br/>
லோகத்தின் ஒளி விளக்கவராமே<br/>
இவரென் ஆத்ம நேசரே<br/>
வருவார் எனக்காய் வேகமே                - நேசர்<br/><br/>

அவர் கண்கள் கண்ணீர் நிறைந்தவைகள்<br/>
கவரும் புறாகண்கள் போன்றவைகள்<br/>
பாலிலே கழுவப்பட்டவைகள்<br/>
நேர்த்தியாய் பதிக்கப்பட்டவைகள்<br/>
இவரென் ஆத்ம நேசரே<br/>
வருவார் எனக்காய் வேகமே                - நேசர்<br/><br/>

அவரின் கன்னங்கள் உதடுகளாம்<br/>
மலர்களின் வாசம் வீசிடுமாம்<br/>
தங்க வளையல் போல் அவர் கரமாம்<br/>
தந்தத்தைப் போல் அங்கம் உடையவராம்<br/>
இவரென் ஆத்ம நேசரே<br/>
வருவார் எனக்காய் வேகமே                - நேசர்<br/><br/>

ரூபமதில் அவர்க் கிணை அவரே<br/>
லீபனோன் மகிமை உடையவரே<br/>
கேதுரு போல் அவர் உயர்ந்தவரே<br/>
ஏதமிலா சிறப்பானவரே<br/>
இவரென் ஆத்ம நேசரே<br/>
வருவார் எனக்காய் வேகமே                - நேசர்<br/><br/>

வார்த்தை பேசிடும் வாய் மதுரமாமே<br/>
வார்த்தைகள் கிருபைகள் பொழிந்திடுமே<br/>
வார்த்தை என்பது அவர் ஒரு பெயரே<br/>
வார்த்தைகளால் துதி சாற்றிடவே<br/>
இவரென் ஆத்ம நேசரே<br/>
வருவார் எனக்காய் வேகமே                - நேசர்<br/><br/>

துள்ளி குதித்து மலை மேட்டினிலே<br/>
வந்திடும் நேசரின் தொனியதுவே<br/>
ஆரவார சப்தம் முழங்கிக் கொண்டே<br/>
மேகத்தில் ஜோதியாய் தோன்றுவாரே<br/>
இவரென் ஆத்ம நேசரே<br/>
வருவார் எனக்காய் வேகமே                - நேசர்
</center>