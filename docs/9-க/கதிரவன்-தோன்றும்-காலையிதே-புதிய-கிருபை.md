---
title: கதிரவன் தோன்றும் காலையிதே புதிய கிருபை பொழிந்திடுதே - நல்
sidebar_position: 324
---

---
<center>
கதிரவன் தோன்றும் காலையிதே<br/>
புதிய கிருபை பொழிந்திடுதே - நல்<br/>
துதி செலுத்திடுவோம் இயேசுவுக்கே<br/><br/>

வான சுடர்கள் கானக ஜீவன்<br/>
வாழ்த்திடவே பரன் மாட்சிமையே<br/>
காற்று, பறவை, ஊற்றுநீரோடை<br/>
கர்த்தருக்கே கவி பாடிடுதே        - கதிரவன்<br/><br/>

காட்டில் கதறி கானக ஓடை<br/>
கண்டடையும் வெளி மான்களைப் போல்<br/>
தாகம் தீர்க்கும் ஜீவ தண்ணீராம்<br/>
தற்பரன் இயேசுவைத் தேடிடுவோம்        - கதிரவன்<br/><br/>

கர்த்தர் கிருபை என்றென்றும் ஓங்க<br/>
கர்த்தரே நல்லவர் என்றுரைப்போம்<br/>
கேருபீன்கள் மத்தியில் வாழும்<br/>
கர்த்தர் இக்காலையில் எழுந்தருள்வார்    - கதிரவன்<br/><br/>

எந்தன் உதடும் உந்தனைப் போற்றும்<br/>
என் கரங்கள் குவிந்தே வணங்கும்<br/>
பாக்கியம் நான் கண்டடைந்தேனே<br/>
யாக்கோபின் தேவனே என் துணையே    - கதிரவன்<br/><br/>

காலை விழிப்பே கர்த்தரின் சாயல்<br/>
கண்களும் செவியும் காத்திருக்கும்<br/>
பாதம் அமர்ந்து வேதமே ருசித்து<br/>
கீதங்கள் பாடியே மகிழ்ந்திடுவேன்        - கதிரவன்<br/><br/>

வானம் பூமி யாவும் படைத்தீர்<br/>
வானம் திறந்தே தோன்றிடுவீர்<br/>
ஆவல் அடங்க என்னையும் அழைக்க<br/>
ஆத்தும நேசரே வந்திடுவீர்        - கதிரவன்
</center>