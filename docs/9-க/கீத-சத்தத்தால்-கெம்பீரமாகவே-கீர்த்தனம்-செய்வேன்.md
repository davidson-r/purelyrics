---
title: கீத சத்தத்தால் கெம்பீரமாகவே கீர்த்தனம் செய்வேன் கர்த்தரை என்றுமே
sidebar_position: 399
---

---
<center>
கீத சத்தத்தால் கெம்பீரமாகவே<br/>
கீர்த்தனம் செய்வேன் கர்த்தரை என்றுமே<br/>
ஆனந்தமாகவே ஆர்ப்பரிப்புடனே - நித்<br/>
யானந்தரை நிதமும் பாடுவேன்<br/>
வீணையினாலும் தம்புருவினாலும்<br/>
கின்னரத்தாலும் என் நாவினாலுமே        - 2<br/>
சுரமண்டல தொனியும் முழங்க<br/>
சீரேசு நாதனை சிறப்பாய் பாடுவேன்        - கீத<br/>
பத்து நரம்பும் போதாதென்றெண்ணியே<br/>
மெத்தவும் மனம் துதியால் நிறைந்தே        - 2<br/>
உத்தம ஆசீர் உள்ளத்தில் பெற்றிட<br/>
உன்னத தேவனை உயர்த்தி துதிப்பேன்        - கீத<br/>
நானிலந்தன்னில் நல் ஏசுவின் எல்லா<br/>
நன்மைகளையும் ஒவ்வொன்றாய் எண்ணியே    - 2<br/>
நன்றியினாலென் இதயம் பொங்கிட<br/>
நடனமாடியே ஆவியில் மகிழ்வேன்        - கீத<br/>
தேவ ஆவியால் இன்னிசை நாதங்கள்<br/>
ஏக சத்தமாய் இசைந்திலங்கிட<br/>
தேவ மகிமை மேகமாய் இறங்க<br/>
தேவாதி தேவனை புகழ்ந்து போற்றுவேன்    - கீத<br/><br/>

தேவ சேவைக்காய் மகிமை சாட்சியாய்<br/>
ஜீவன் சுகம் என் பெலன் யாவுமீந்தே<br/>
மேள வாத்திய மங்கள கீதங்கள்<br/>
எக்காள தொனியாய் எங்கும் முழங்கவே    - கீத<br/>
ஜெயங்கொண்டோனாய் சீயோன் சிகரத்தில்<br/>
ஜெய வீரனாம் ஏசுவுடனே நான்<br/>
தேவ சுரமண்டலம் கரத்தில் ஏந்தியே<br/>
ஜெயத்தின் கீதங்கள் களிப்பாய் பாடுவேன்    - கீத
</center>