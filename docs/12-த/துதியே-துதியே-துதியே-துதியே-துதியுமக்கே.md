---
title: துதியே துதியே துதியே துதியே துதியுமக்கே துதியே
sidebar_position: 502
---

---
<center>
துதியே துதியே துதியே துதியே<br/>
துதியுமக்கே துதியே<br/><br/>

தூதகணங்கள் தூயவருந்தன்<br/>
பாத சேவை செய்து பணிந்துமைத் துதிக்கும்<br/>
வேத முதல்வனும் நீர் - துதியே<br/><br/>

அண்ட சராசரம் அனைத்துமே ஒன்றாய்<br/>
விண்டலாதிபா வியந்தும்மை துதிக்கும்<br/>
முண்டலாதிபனும் நீர்<br/><br/>

பரிசுத்தர் யாவரும் பரமனே உம்மைத்<br/>
தரிசிக்க நாடி தாழ்ந்தும்மைத் துதிக்கும்<br/>
பரிசுத்த தேவனும் நீர்<br/><br/>

அந்தகாரமதின் அடிமைகளுக்கு<br/>
சுந்தர ஒளியைச் சுடரிடச் செய்ய<br/>
வந்த குமாரனும் நீர் - துதியே<br/><br/>

மீட்கப்பட்டவர் ஆனந்தங்கொண்டு<br/>
பாட்டுகள் பாடி மகிழ்ந்தும்மைத் துதிக்கும்<br/>
ஆட்கொண்ட நாதனும் நீர்<br/><br/>

கர்த்தாதி கர்த்தனே இராஜாதி ராஜாவே<br/>
நித்தியமான எம் தேவாதி தேவனே<br/>
துத்தியம் செய்திடுவோம் - துதியே
</center>