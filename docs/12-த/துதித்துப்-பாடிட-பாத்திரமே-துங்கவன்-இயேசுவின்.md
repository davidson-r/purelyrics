---
title: துதித்துப் பாடிட பாத்திரமே துங்கவன் இயேசுவின் நாமமதே,
sidebar_position: 494
---

---
<center>
துதித்துப் பாடிட பாத்திரமே<br/>
துங்கவன் இயேசுவின் நாமமதே,<br/>
துதிகளின் மத்தியில் வாசம் செய்யும்<br/>
தூயனை நேயமாய் ஸ்தோத்தரிப்போமே        - ஆ அற்புதமே<br/>
ஆ ! அற்புதமே அவர் நடத்துதலே<br/>
ஆனந்தமே பரமானந்தமே<br/>
நன்றியால் உள்ளமே மிகப் பொங்கிடுதே<br/>
நாம் அல்லேலூயா துதி சாற்றிடுவோம்<br/><br/>

கடந்த நாட்களில் கண்மணிபோல்<br/>
கருத்துடன் நம்மைக் காத்தாரே<br/>
கர்த்தரையே நம்பி ஜீவித்திட<br/>
கிருபையும் ஈந்ததால் ஸ்தோத்தரிப்போமே    - ஆ அற்புதமே<br/><br/>

அக்கினி ஊடாய் நடந்தாலும்<br/>
ஆழியில் தண்ணீரைக் கடந்தாலும்<br/>
சோதனையோ மிகப் பெருகினாலும்<br/>
ஜெயம் நமக்கீந்ததால் ஸ்தோத்தரிப்போமே    - ஆ அற்புதமே<br/><br/>

இந்த வனாந்திர யாத்திரையில்<br/>
இன்பராம் இயேசு நம்மோடிருப்பார்<br/>
போகையிலும் நம் வருகையிலும்<br/>
புகலிடம் ஆனதால் ஸ்தோத்தரிப்போமே        - ஆ அற்புதமே<br/><br/>

வாஞ்சைகள் தீர்த்திட வந்திடுவார்<br/>
வாரும் என்றே நாம் அழைத்திடுவோம்<br/>
வானத்திலே ஒன்று சேர்ந்திடும் நாள்<br/>
விரைந்து நெருங்கிட ஸ்தோத்தரிப்போமே    - ஆ அற்புதமே
</center>