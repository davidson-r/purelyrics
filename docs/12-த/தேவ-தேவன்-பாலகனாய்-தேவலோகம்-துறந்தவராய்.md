---
title: தேவ தேவன் பாலகனாய் தேவலோகம் துறந்தவராய்
sidebar_position: 524
---

---
<center>
தேவ தேவன் பாலகனாய்<br/>
தேவலோகம் துறந்தவராய்<br/>
மானிடரின் சாபம் நீங்க<br/>
மாநிலத்தில் அவதரித்தார்<br/>
அல்லேலூயா!! அல்லேலூயா!!<br/>
அற்புத பாலன் இயேசுவுக்கே<br/><br/>

பரம சேனை இரவில் தோன்றி<br/>
பாரில் பாடி மகிழ்ந்திடவே<br/>
ஆநிரையின் குடில் சிறக்க<br/>
ஆதவனாய் உதித்தனரே            - அல்லேலூயா<br/><br/>

ஆயர் மனது அதிசயிக்க<br/>
பேயின் உள்ளம் நடுநடுங்க<br/>
தாயினும் மேல் அன்புள்ளவராய்<br/>
தயாபரன் தான் அவதரித்தார்        - அல்லேலூயா<br/><br/>

லோகப் பாவம் சுமப்பதற்கோ<br/>
தாகம் தீர்க்கும் ஜீவ ஊற்றே<br/>
வேதம் நிறை வேற்றுதற்கோ<br/>
ஆதியாக அவதரித்தார்            - அல்லேலூயா<br/><br/>

தாரகையாய் விளங்கிடவோ<br/>
பாரில் என்னை நடத்திடவோ<br/>
ஆருமில்லா என்னைத் தேடி<br/>
அண்ணலே நீர் ஆதரித்தீர்            - அல்லேலூயா
</center>